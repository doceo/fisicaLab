#Laboratorio di Fisica
### autori: prof. Diomede Mazzone e prof.ssa Francesca Aurelio

Lo studio della fisica attraverso l’uso di strumenti di laboratorio risulta utile quando gli strumenti sono immediatamente fruibili, sia per gli studenti che per il docente e quindi ci si può concentrare sullo sviluppo di conoscenze e abilità relative agli argomenti in oggetto. Un tale approccio però presenta gli strumenti come una “black box”, appiattendo di conseguenza il processo formativo nella mera verifica delle condizioni teoriche. 
D’altra parte, la creazione di “white box” attraverso gli strumenti, richiederebbe un processo formativo dei docenti di fisica, spesso puramente teorico, troppo complesso ed un numero di ore di laboratorio e di aula non compatibile con l’orario curricolare previsto dal nostro sistema scolastico, senza l’auspicabile risultato che vengano tradotte in una didattica di regime.

Le soluzioni sperimentate sul campo negli anni hanno evidenziato l’utilità didattica di mettere a disposizione le ore di informatica o di tecnologia in generale per lo studio di strumenti e metodi che potessero tornare utili nelle ore di teoria soprattutto matematica e fisica, un tale approccio è maggiormente valido nei licei Scientifici.

In tale direzione siamo convinti che, se perseguita in un dialogo e un rapporto di collaborazione coordinato e continuativo, la ricaduta didattica si esplichi attraverso  l’implementazione di esperienze “scalabili”, sia rispetto agli obiettivi di apprendimento che alla realizzazione dell’ apparato sperimentale.
Iniziando da un semplice esperimento per stimare la velocità del suono sarà possibile, secondo quanto detto prima, ipotizzare e progettare questa esperienza in modo progressivo:
Realizzare il prototipo che rileva la velocità del suono attraverso il sensore a ultrasuoni. Come migliorare il risultato? che tipo di errori hai riscontrato e dovuto risolvere?
Realizza il prototipo che  rileva la velocità del suono attraverso due sensori acustici  e paragona il risultato con quello precedente. Che tipo di grandezze si introducono, che tipo di errori vengono introdotti?
Utilizza la velocità del suono calcolata precedentemente per realizzare e tarare un misuratore elettronico di distanza  con il sensore a ultrasuoni.
 Realizza un prototipo che possa simulare l'effetto Doppler. 

i file inclusi in questo pacchetto possono essere uno strumento utile ai docenti che lo riterranno opportuno.

##hardware necessario
- Arduino (qualunque tipo)
- sensore ad ultrasuoni hc-sr04
- Sensore con microfono (SE482045)
